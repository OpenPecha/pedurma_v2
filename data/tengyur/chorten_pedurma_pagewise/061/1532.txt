ཞིག་མཐོང་སྟེ།    ལུས་གཅིག་ཅེས་པའི་མཐོང་བ་མ་ཡིན་ནོ།    །དེ་རྣམས་ལས་གཞན་པའི་ལུས་པོ་ཡང་རིག་པ་མ་ཡིན་ནོ།    །གང་གི་ཕྱིར་ལུས་ནི་རྐང་པ་མིན་ཏེ།རྐང་པ་དག་མ་ཡིན་ནོ།    །བྱིན་པ་ཡང་ལུས་སུ་མི་འགྱུར་ལ།    །བརླ་ཡང་མིན་ཏེ།བྱིན་པའི་ཕྱོགས་ཀྱི་ཁྱད་པར་ནི་ལུས་མ་ཡིན་ནོ།    །རྐེད་པ་ཡང་མ་ཡིན་ནོ།    །རྐེད་པ་ཡང་ལུས་མ་ཡིན་པ་ཁོ་ནའོ།    །ལྟོ་བ་ཡང་མ་ཡིན་ཏེ།    གསུས་པ་ཡང་མ་ཡིན་ནོ།    །རྒྱབ་འདི་ཡང་ལུས་མ་ཡིན་ཏེ།    ལུས་འདི་ནི་རྒྱབ་མ་ཡིན་པ་ཉིད་དོ།།་བྲང་ཡང་མ་ཡིན་ཏེ།    བྲང་གི་དཀྱིལ་འཁོར་ཡང་ལུས་མ་ཡིན་ནོ།    །དཔུང་པ་ཡང་མ་ཡིན་ཏེ།    དཔུང་པ་དེ་ཡང་ལུས་སུ་མི་འགྱུར་རོ།    །ལག་པ་ཡང་མ་ཡིན་ཏེ།    ལག་པ་དག་ལུས་མ་ཡིན་ནོ།    །རྩིབ་ལོགས་འདི་ཡང་ལུས་མ་ཡིན་ཏེ།འདིའི་རྩིབ་ལོགས་དག་ཀྱང་ལུས་མ་ཡིན་ནོ།    །མཆན་ཁུང་ཡང་མ་ཡིན་ནོ།    །ལག་པའི་རྩ་ཡང་ལུས་མ་ཡིན་ནོ།    །འཕྲག་པའི་མཚན་ཉིད་ཀྱང་མ་ཡིན་ཏེ།ཕུང་པོའི་རང་བཞིན་ལུས་མ་ཡིན་ནོ།    །མགྲིན་པ་ཡང་ལུས་མ་ཡིན་ཏེ།    སྐེ་མ་ཡིན་ནོ།    །མགོ་བོ་ཡང་ལུས་མ་ཡིན་ཏེ།    མགོ་བོའི་ལུས་སུ་མི་འགྱུར་རོ།།རྐང་པ་ལ་སོགས་པ་ཡང་འཆད་པར་འགྱུར་བའི་བརྟགས་པས་རྡུལ་ཕྲ་རབ་ཀྱང་མི་གནས་པའི་ཕྱིར་རོ།    །ལག་པ་དང་རྐང་པ་ལ་སོགས་པ་གཞན་ཞིག་བཅད་ན་ལུས་པོ་ཞིག་པས་ཤི་བར་ཐལ་བར་འགྱུར་བའི་ཕྱིར་དང་།    གཞན་གྱིས་ཁས་བླངས་པ་མེད་པའི་ཕྱིར་ལུས་འདི་རྣམས་སོ་སོར་བདག་མ་ཡིན་ནོ།    །དེ་བཞིན་དུ་གང་གི་ཚེ་ལུས་འདི་རྣམས་སོ་སོའི་རང་བཞིན་མ་ཡིན་པས་འདི་དག་བསྡུས་པ་ཙམ་ལུས་ཡིན་ནོ།    །འདི་ལ་ལུས་ནི་གང་ཞིག་ཡིན་ཞེས་ཏེ།    ཡང་འདི་ལ་སྟེ་རྐང་པ་ལ་སོགས་པའི་དབྱེ་བ་འདི་རྣམས་མདུན་གནས་ཤིང་ལུས་སུ་རྟོགས་པའི་རྒྱུ་མཚན་འདི་རྣམས་ལ་གང་ཞིག་ལུས་སུ་འགྱུར་ཏེ།    ཅུང་ཟད་ཀྱང་མ་ཡིན་ལ།    གཅིག་
[ བསྟན་འགྱུར།    དབུ་མ།  ལ  ༡༢༠   དེབ།61-ལྡེབ།1534 ]