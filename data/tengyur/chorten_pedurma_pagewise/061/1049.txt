༠༠༄༅།།བྱང་ཆུབ་ཀྱི་སྤྱོད་པ་ལ་འཇུག་      པའི་དཀའ་འགྲེལ།    ༄༅༅།།རྒྱ་གར་སྐད་དུ།    བོ་དྷི་ཙཱརྱ་ཨ་བ་ཏཱ་ར་པཉྩི་ཀཱ།    བོད་སྐད་དུ།    བྱང་ཆུབ་ཀྱི་སྤྱོད་པ་ལ་འཇུག་པའི་དཀའ་འགྲེལ།    འཕགས་པ་འཇམ་དཔལ་གཞོན་ནུར་གྱུར་པ་ལ་ཕྱག་འཚལ་ལོ།      །འཕགས་པ་སྤྱན་རས་གཟིགས་དབང་ཕྱུག་ལ་ཕྱག་འཚལ་ལོ།    །བམ་པོ་དང་པོ།    བདེ་བར་གཤེགས་པ་ཆོས་སྐུ་དང་བཅས་རྣམས་དང་བདེ་གཤེགས་སྲས།    །གཏི་མུག་ལྗོན་པ་རྩ་ནས་བཏོན་ཅིང་སྤྲོས་པ་རྣམས་བཅོམ་པ།    །སྐྱེ་སྩོགས་སྡུག་བསྔལ་གྱིས་བཅོམ་སེམས་ཅན་ཕན་ལ་རྗེས་འཇུག་པ།    །འོད་ཟེར་ཆེན་པོས་རྒྱལ་བ་རྣམས་ལ་སྤྱི་བོས་ཕྱག་འཚལ་ཏེ།    །བྱང་ཆུབ་སྤྱོད་ལ་འཇུག་པ་ཡི།    །ཚིག་དོན་ཟབ་མོ་རྟོགས་བྱེད་པ།།ཚིག་དང་ངག་རྣམས་རབ་གསལ་བའི།    །དཀའ་འགྲེལ་བདག་གིས་བརྩམ་པར་བྱ།།བྱང་ཆུབ་སྤྱོད་ལ་འཇུག་པའི་དོན་གང་ཡིན་ལ་ཤིན་ཏུ་བློ་གྲོས་གསལ་བ་དང་།    །གསུང་རབ་རོ་ལ་གོམས་པས་ཞུགས་པའི་ནང་གི་བདག་ཉིད་ཅན་གྱིས་བརྗོད་ནུས་
[ བསྟན་འགྱུར།   དེབ།61-ལྡེབ།1051 ]