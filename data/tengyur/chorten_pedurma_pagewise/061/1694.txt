འཇིགས་དང་སྡུག་བསྔལ་མི་འདོད་ན།    །བདག་དང་བྱེ་བྲག་ཅི་ཡོད་ཀྱིས།    །གང་དེ་བསྲུང་ལ་དེ་མི་སྲུང་།    །སྙམ་སྟེ།    ཞེས་འབྱུང་བ་དང་གོ་རིམས་བཞིན་དུ་སྦྱར་རོ།    །་ཡན་ལག་གི་དོན་བརྗོད་པར་བྱ་སྟེ།    དལ་འབྱོར་ཞེས་བྱ་བ་ནི་བདག་གི་འབྱོར་པ་ལྔ་སྟེ།    མིར་གྱུར་པ་དང་།    དབང་པོ་ཚང་བ་དང་།ཡུལ་གྱི་དབུས་སུ་སྐྱེས་པ་དང་།    གནས་ལ་དད་པར་གྱུར་པ་དང་།    ལས་ཀྱི་མཐའ་མ་ལོག་པ་དང་།    དེ་བཞིན་དུ་གཞན་གྱི་འབྱོར་བ་ལྔ་སྟེ།    སངས་རྒྱས་འཇིག་རྟེན་དུ་བྱུང་བ་དང་།    དམ་པའི་ཆོས་སྟོན་པ་དང་།    དམ་པའི་ཆོས་འཇིག་རྟེན་ན་གནས་པ་དང་།    གཞན་དག་ཀྱང་དེའི་རྗེས་སུ་འཇུག་པ་དང་།གཞན་རྗེས་སུ་སྙིང་བརྩེ་བ་སྟེ།    བཅུ་པོ་འདི་དག་ནི་ཉན་ཐོས་ཀྱི་ས་ལས་འབྱུང་བ་བཞིན་དུ་རིག་པར་བྱའོ།    །དེ་རྙེད་པར་ཤིན་ཏུ་དཀའ་བ་ནི་མདོ་ཀུན་ལས་བཏུས་པ་ལས་ཇི་སྐད་འབྱུང་བ་བཞིན་ནོ།    །དེ་ཉིད་ནི་སྐྱེས་བུའི་དོན་མངོན་པར་མཐོ་བ་དང་ངེས་པར་ལེགས་པ་སྒྲུབ་པའི་རྟེན་ཡིན་ཏེ།    དེ་ལྟར་ཅི་ཞིག་ལྟར་ཐོབ་པར་གྱུར་པ་དང་།    གལ་ཏེ་དེ་ཐོབ་པའི་གནས་གནས་སྐབས་འདི་ལ་ཕན་པ་སྟེ།    དགེ་བའི་ལས་མ་བསྒྲུབས་ན་ཐོབ་པ་ཆུད་ཟོས་པ་ཉིད་དུ་འགྱུར་བས་དེ་ཐོབ་པ་ཆུད་མི་ཟ་བར་བྱ་བའི་ཕྱིར།    དེའི་ལས་ལ་འབད་པར་བྱའོ་ཞེས་བྱ་བར་བསྟན་ཏོ།    །དེ་ལྟར་ཡིན་ཡང་ཕྱིས་བསྒྲུབ་པར་བྱ་མོད་ཅེ་ན།    ཕྱིས་ནི་འགྲུབ་པར་ངེས་པ་མེད་པའི་ཕྱིར།    །ཕྱིས་འདི་ཡང་དག་འབྱོར་པར་ག་ལ་འགྱུར།།ཞེས་གསུངས་སོ།    །ད་ནི་སྤྱོད་པ་སྒྲུབ་པའི་རྟེན་ཉེ་བར་ལེན་པའི་རྒྱུའི་དབང་དུ་བྱས་ནས།    ཇི་ལྟར་མཚན་མོ་ཞེས་བྱ་བ་ལ་སོགས་པ་སྨོས་ཏེ།    འཇིག་རྟེན་ཏེ་ཐེག་པ་ཆེན་པོའི་རིགས་ཅན་དག་གི་རྒྱུད་ལ་དལ་འབྱོར་ཕུན་སུམ་ཚོགས་པ་དང་ཕྲད་པ་ལ་བརྟེན་ནས་བསོད་ནམས་ཏེ་དགེ་བའི་ཆོས་བདག་བཞིན་དུ་སེམས་ཅན་
[ བསྟན་འགྱུར།    དབུ་མ།  ལ  ༡༢༠   དེབ།61-ལྡེབ།1696 ]