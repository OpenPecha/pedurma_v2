གང་ཚེ་གང་གི་སྡུག་བསྔལ་གང་།    །དེ་ནི་དེ་ཉིད་ཀྱིས་བསྲུངས་ན།      །རྐང་པའི་སྡུག་བསྔལ་ལག་པས་མིན།    །ཅི་ཕྱིར་དེས་ནི་དེ་བསྲུང་བྱ།      །གལ་ཏེ་རིགས་པ་མིན་ཡང་འདིར།    །བདག་ཏུ་འཛིན་པས་འཇུག་ཅེ་ན།      །བདག་གཞན་མི་རིགས་གང་ཡིན་ཏེ།    །ཅི་ནུས་པར་ནི་སྤང་བྱ་ཉིད།      །རྒྱུད་དང་ཚོགས་ཞེས་བྱ་བ་ནི།    །ཕྲེང་བ་དམག་ལ་སོགས་བཞིན་བརྫུན།      །སྡུག་བསྔལ་ཅན་གང་དེ་མེད་པ།    །དེས་འདི་སུ་ཞིག་སྤང་བར་འགྱུར།      །སྡུག་བསྔལ་བདག་པོ་མེད་པར་ནི།    །ཐམས་ཅད་བྱེ་བྲག་མེད་པ་ཉིད།      །སྡུག་བསྔལ་ཡིན་ཕྱིར་དེ་བསལ་བྱ།    །ངེས་པས་དེར་ནི་ཅི་ཞིག་བྱ།      །ཅི་ཕྱིར་ཀུན་གྱི་སྡུག་བསྔལ་ནི།    །བཟློག་པར་བྱ་ཞེས་བརྩད་དུ་མེད།    །གལ་ཏེ་བཟློག་ནའང་ཐམས་ཅད་བཟློག    །དེ་མིན་བདག་ཀྱང་སེམས་ཅན་བཞིན།      །སྙིང་རྗེ་སྡུག་བསྔལ་མང་གྱུར་པ།    །ཅི་ཕྱིར་ནན་གྱིས་སྐྱེད་ཅེ་ན།    །འགྲོ་བའི་སྡུག་བསྔལ་བསམ་བྱས་ན།    །ཇི་ལྟར་སྙིང་རྗེ་སྡུག་བསྔལ་མང་།      །གལ་ཏེ་སྡུག་བསྔལ་གཅིག་གིས་ནི།    །སྡུག་བསྔལ་མང་པོ་མེད་འགྱུར་ན།    །བརྩེ་དང་ལྡན་པས་སྡུག་བསྔལ་དེ།    །རང་དང་གཞན་ལ་བསྐྱེད་བྱ་ཉིད།      །དེས་ན་མེ་ཏོག་ཟླ་མཛེས་ཀྱིས།    །རྒྱལ་པོའི་གནོད་པ་ཤེས་ཀྱང་ནི།      །བདག་གི་སྡུག་བསྔལ་མ་བསལ་ཏེ།    །མང་པོའི་སྡུག་བསྔལ་ཟད་འགྱུར་ཕྱིར།    །དེ་ལྟར་རྒྱུད་ནི་གོམས་གྱུར་པ།    །གཞན་གྱི་སྡུག་བསྔལ་ཞི་དགའ་བས།    །པདྨའི་མཚོ་རུ་ངང་པ་ལྟར།།མནར་མེད་པ་ཡང་འཇུག་པར་འགྱུར།    །སེམས་ཅན་རྣམ་པར་གྲོལ་བ་ན།།དགའ་བའི་རྒྱ་མཚོ་གང་ཡིན་པ།  །དེ་ཉིད་ཀྱིས་ནི་ཆོག་མིན་ནམ།    །ཐར་པ་འདོད་པས་ཅི་ཞིག་བྱ།    །དེ་ལྟས་གཞན་གྱི་དོན་བྱས་ཀྱང་།    །རློམ་སེམས་དང་ནི་ངོ་མཚར་མེད།    །གཅིག་ཏུ་གཞན་དོན་ལ་དགའ་བས།    །རྣམ་སྨིན་འབྲས་
[ བསྟན་འགྱུར།   དེབ།61-ལྡེབ།1011 ]