དང་།    བགྲོད་པར་བྱ་བ་མ་ཡིན་པར་འདུ་ཤེས་པ་དང་།    མངོན་པར་འགྲོ་བར་འདོད་པ་དང་།    ཉེ་བར་རྩོམ་པ་དང་།    དངོས་སུ་སྤྱོད་པ་ནི་ཡན་ལག་ལྔའོ༑      །དེ་ལ་རང་གི་ཆུང་མ་དང་སྨད་འཚོང་མ་དག་ནི་བགྲོད་པར་བྱ་བ་སྟེ།དེའི་ཆེད་དུ་ཡོངས་སུ་གཟུང་བའི་ཕྱིར་རོ།    །དེ་ལས་གཞན་པ་ནི་བགྲོད་པར་བྱ་བ་མ་ཡིན་པའོ།    །དེ་ཡང་རྣམ་པ་གསུམ་སྟེ།    རང་བཞིན་གྱིས་བགྲོད་པར་བྱ་བ་མ་ཡིན་པ་དང་།    གཞན་གྱིས་བདག་ཏུ་བཟུང་བས་བགྲོད་པར་བྱ་བ་མ་ཡིན་པ་དང་།    བགྲོད་པར་བྱ་བ་མ་ཡིན་པ་ཙམ་མོ།    །དེ་ལ་རང་བཞིན་གྱིས་བགྲོད་པར་བྱ་བ་མ་ཡིན་པ་ནི་མའམ།    སྲིང་མོའམ།    བུ་མོའམ།    ཕ་དང་།    མ་དང་འབྲེལ་བ་གང་ཡིན་པ་སྟེ།    ངོ་ཚ་བ་ཉིད་ཀྱི་སྒོ་ནས་ཡོངས་སུ་དོར་བར་བྱ་བ་ཡིན་པའི་ཕྱིར་དང་།    བུད་མེད་རབ་ཏུ་བྱུང་བ་ཡང་ཡིན་ཏེ།    འཇིག་རྟེན་པའི་ཆོས་ལས་ཡང་དག་པར་འདས་པའི་ཕྱིར་རོ།    །དེ་ལས་གཞན་པ་རྣམས་ནི་གཞན་གྱིས་བདག་ཏུ་བཟུང་བའི་བགྲོད་པར་བྱ་བ་མ་ཡིན་པའོ།    །དེ་ཡང་དངོས་སུ་བླང་བ་དང་།    བདག་ཏུ་བཟུང་བ་དང་།    གཞན་གྱིས་ནོར་བྱིན་པའི་སྤྲུལ་འཚོང་མའོ༑    །དུད་འགྲོར་གཏོགས་པ་རྣམས་དང་།    རིགས་བསྲུང་བ་རྣམས་ནི་རང་བཞིན་གྱིས་དམན་པའི་ཕྱིར་དང་།    སྤྱོད་པ་མ་ཡིན་པའི་ཕྱིར་བགྲོད་པར་བྱ་བ་མ་ཡིན་པ་ཙམ་མོ།    །གལ་ཏེ་གང་བགྲོད་པར་བྱ་བ་མ་ཡིན་པ་ཉིད་ལ་བགྲོད་ན་དེའི་ཚེ་འདོད་པས་ལོག་པར་སྤྱོད་པའོ།    །ཡན་ལག་མ་ཡིན་པར་འགྲོ་བ་ནི་འཁྲིག་པའི་ཡན་ལག་ནི་བུད་མེད་ཀྱི་དབང་པོ་ཡིན་ལ།      ཡན་ལག་མ་ཡིན་པ་ནི་ཁ་དང་བཤང་ལམ་སྟེ།    དེར་སྤྱོད་པའོ།    །ཡུལ་མ་ཡིན་པར་འགྲོ་བ་ནི་རང་གི་ཆུང་མ་ཡིན་ཡང་གང་གི་ཚེ་ཡུལ་མ་ཡིན་པ་དང་།    མཆོད་རྟེན་དང་།      ལྷ་ཁང་དང་།སྣང་བའི་སར་བྱེད་ན་ཡུལ་མ་ཡིན་པར་འགྲོ་བའི་འདོད་པས་ལོག་པར་སྤྱོད་པ་ཡིན་
[ བསྟན་འགྱུར།   དེབ།61-ལྡེབ།211 ]