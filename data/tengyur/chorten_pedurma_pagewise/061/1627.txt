གསོན་པའི་འཇིག་རྟེན་ནི་སེམས་ཅན་གྱི་འཇིག་རྟེན་ནའོ།།གང་ཞིག་ཏེ་འགའ་ཞིག་ཉིད་མ་ཡིན་པ་ཡིན་ཏེ།    དེ་མེད་པའི་ཕྱིར་རོ།    །གང་ཞིག་འདིར་ནི་འཆི་འགྱུར་ཏེ།    །གསོན་པའི་འཇིག་རྟེན་ལ་དཔྱད་པས་སེམས་ཅན་གྱི་འཇིག་རྟེན་མེད་པའི་ཕྱིར་རོ།    །གང་ཞིག་འདིར་གསོན་པའི་འཇིག་རྟེན་འཆི་འགྱུར་ཏེ།སྲོག་གི་དབང་པོ་རྒྱུན་ཆད་པར་འགྱུར།    འབྱུང་འགྱུར་གང་ཡིན་ཏེ།    གང་ཞིག་སྐྱེ་བར་འགྱུར་བ་ཡིན།    བྱུང་གྱུར་གང་ཡིན་ཏེ།    སྔར་སྐྱེས་པར་འགྱུར་རོ།།དེ་ལྟར་ན་འདས་པ་ལ་སོགས་པའི་ཐ་སྙད་ནི་བརྟགས་པ་ཉིད་ཡིན་ནོ།  །གཉེན་གང་བཤེས་ཀྱང་གང་ཞིག་ཡིན།    །གང་གིས་གང་སྡུག་པ་ཡིན།    གང་གིས་གང་བཤེས་ཡིན་ཏེ།    འདིར་ཞེས་པ་ནི་ཐམས་ཅད་དུ་སྦྱར་བར་བྱའོ།    །གང་ཞིག་མངོན་པར་ཞེན་པས་མི་དགེ་བ་ཡང་འགྲང་བར་མི་བྱེད།    དེ་ལྟར་རང་བཞིན་གྱིས་སྟོང་པ་ཉིད་ཡིན་པའི་ཕྱིར་རྟོགས་པས་སྒྲོ་བཏགས་པ་ཉིད་དེ་དེ་ཁོ་ན་ཉིད་ཡིན་ནོ་ཞེས་བསྟན་པའི་ཕྱིར་ཐམས་ཅད་ཅེས་པ་ལ་སོགས་པ་གསུངས་ཏེ།ཐམས་ཅད་ནི་བརྗོད་པ་འདི་དང་གཞན་ཡང་ངོ་།    །ནམ་མཁའ་འདྲ་བ་ནི་བརྟགས་པའི་དེ་ཁོ་ན་ཉིད་སྟོང་པ་ཉིད་ཡིན་པའི་ཕྱིར་ནམ་མཁའ་དང་མཚུངས་པ་ཡིན་ནོ།    །ཡོངས་སུ་གཟུང་བར་གྱིས་ཞེས་པ་ནི་མེད་པ་ཉིད་ལ་ཡང་རང་གི་ངོ་བོ་སྒྲོ་བཏགས་སོ།    །བདག་འདྲས་ཞེས་པ་ནི་གཞུང་རྩོམ་པ་པོ་བདག་ཉིད་དཔེར་བརྗོད་པར་མཛད་པ་ཡིན་ནོ།    །བདག་འདྲ་ནི་དོན་དམ་པའི་དེ་ཁོ་ན་ཉིད་ཡོངས་སུ་ཤེས་པའི་བྱིས་པའི་སྐྱེ་བོ་རྣམས་སོ།    །མི་བདེན་པའི་རྣམ་པར་རྟོག་པས་དཀྲུགས་པའི་སེམས་རབ་ཏུ་འཁྲུག་པར་བྱེད་དོ།      །ལོག་པའི་མངོན་པར་ཞེན་པ་ཁྲོ་བར་བྱེད་དེ།    དགའ་བར་བྱེད་པ་ནི་བརྫུན་པའི་རྙེད་པ་དང་མ་བྲལ་བས་རབ་ཏུ་དགའ་བར་འགྱུར་བ་ཡིན་ནོ།    །གང་རྣམས་ཀྱིས་ཤེ་ན།    འཐབ་
[ བསྟན་འགྱུར།   དེབ།61-ལྡེབ།1629 ]