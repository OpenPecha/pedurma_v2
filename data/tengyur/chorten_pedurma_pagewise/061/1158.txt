ཕྱིར་བྱང་ཆུབ་སེམས་དཔའི་སྡོམ་པ་ཤེས་པར་དཀའ་ན།    དེས་ན་ཇི་ལྟར་བྱ་བའི་རིགས༑    །གང་གིས་ལྟུང་བར་མི་འགྱུར་བའི།    །གནད་ཀྱི་གནས་རྣམས་འདིས་རིགས་བྱ།    །གནད་ཀྱི་གནས་དེ་གང་ཞེ་ན་འདི་ལྟ་སྟེ།    བདག་གི་ལུས་དང་ལོངས་སྤྱོད་དང་།    །དགེ་བ་དུས་གསུམ་སྐྱེས་པ་རྣམས།    །སེམས་ཅན་ཀུན་ལ་བཏང་བ་དང་།    །དེ་བསྲུང་དག་པ་སྤེལ་བའོ།    །ཞེས་གསུངས་སོ།    །གང་ལ་བྱང་ཆུབ་སེམས་དཔའ་རྣམས་གོམས་པ་གློད་ཅན་ཡང་ལྟུང་བར་རྣམ་པར་་གཞག་པ་འདི་ནི་བྱང་ཆུབ་སེམས་དཔའི་སྡོམ་པ་མདོར་བསྡུས་པ་ཡིན་ནོ།    །ཇི་སྐད་དུ་བྱང་ཆུབ་སེམས་དཔའི་སོ་སོར་ཐར་པའི་མདོ་ལས་གསུངས་པ་ལྟ་བུ་སྟེ།བྱང་ཆུབ་སེམས་དཔའ་སེམས་ཅན་ཐམས་ཅད་ཀྱི་ཕྱིར་སྡུག་བསྔལ་ཟད་པར་འགྱུར་བའི་ལམ་གང་ཡོངས་སུ་བཟུང་བ་སྟེ།    གལ་ཏེ་བྱང་ཆུབ་སེམས་དཔས་ལམ་དེ་ཡོངས་སུ་བཟུང་ནས་གནས་པ་ན།    བསྐལ་པ་བྱེ་བ་འདས་ནས་ཐ་ན་འདུག་པ་ཙམ་གྱི་བདེ་བ་འདོད་པའི་སེམས་གཅིག་བསྐྱེད་ན་ཡང་དེ་ལ་བྱང་ཆུབ་སེམས་དཔས་སེམས་འདི་ལྟར་བསྐྱེད་པར་བྱ་སྟེ།    བདག་གིས་སེམས་ས་ཅན་ཐམས་ཅད་ཀྱི་ཉེས་པ་དང་དུ་བླངས་ནས་འདུག་པ་གང་ཡིན་པ་དེ་ཡང་མངས་པ་ཡིན་ནོ་ཞེས་སོ།      །དེ་ཉིད་ཀྱི་ཕྱིར།    སྨན་པའི་ངག་ཅེས་བྱ་བ་ལ་སོགས་པ་གསུངས་པ་ལ།    དཔེར་ན་སྨན་པའི་ངག་ལྟར་མི་བྱེད་ན་གང་ལ་སྨན་བསྒྲུབ་པར་བྱ་བའི་སྨན་གྱིས་བསྒྲུབ་པར་བྱ་བའི་ནད་པ་སྐྱོན་མེད་ཅིང་ནད་མེད་པར་འགྱུར་བ་ག་ལ་ཡོད།    དེ་བཞིན་དུ་ཐམས་ཅད་མཁྱེན་པའི་སྨན་པ་ཆེན་པོས་ལུང་ཕོག་པའི་བསླབ་པ་བསྒྲུབ་པར་མ་བྱས་པར་སྐྱོན་མེད་པར་འགྱུར་བ་ལས་དང་ཉོན་མོངས་པས་བསྐྱེད་པའི་སྐྱེ་བ་ལ་སོགས་པའི་སྡུག་བསྔལ་གྱི་འཇིགས་པ་ཆེན་པོ་ལས་རྣམ་པར་གྲོལ་བར་འགྱུར་བ་ལྟ་ག་ལ་ཡོད།    དེ་ལྟར་སྡོམ་པ་ཡང་དག་པར་བཟུང་བ་
[ བསྟན་འགྱུར།    དབུ་མ།  ལ  ༡༢༠   དེབ།61-ལྡེབ།1160 ]