པ་ཡིན་ན་དེའི་ཚེ་རབ་དགའ་ལ་མི་གནོད་དེ།    དགའ་བ་དང་ལྡན་པའི་རྣམས་ཅིའི་ཕྱིར་ན་སྡུག་བསྔལ་བར་མི་འགྱུར།    བདེ་བ་ཡང་གལ་ཏེ་དོན་དམ་པར་ཡོད་ན༑    དེའི་ཚེ་མྱ་ངན་གདུང་སོགས་ལ་སྟེ།    སོགས་པའི་སྒྲས་ནི་འདོད་པ་དང་།འཇིགས་པ་དང་།    སྨྱོས་པ་ལ་སོགས་པས་གདུངས་པ་ལའོ།    །ཞིམ་སོགས་ནི་གལ་ཏེ་བདེ་བ་ཡིན་ནའོ།    །ཞིམ་པ་ལ་སོགས་པ་ནི་རོ་མཆོག་གི་བཟའ་བ་དང་བཏུང་བ་ལ་སོགས་པའོ།    །སོགས་པའི་སྒྲས་ནི་མེ་ཏོག་དང་ཙནྡན་ལ་སོགས་པའི་བདེ་བ་བཟུང་སྟེ།    བདེ་བའི་རྒྱུ་ཡིན་པའི་ཕྱིར་རོ།    །གལ་ཏེ་བདེ་བ་ཡིན་ན་ཅི་སྟེ་དགའ་བར་མི་བྱེད།    གལ་ཏེ་དངོས་པོ་ཡོད་པའི་རང་བཞིན་ནོ།    །བརྒྱ་ལ་ཡང་བཟློག་པར་སྤྲོ་བ་ཡང་མ་ཡིན་ནོ།      །དེ་ལྟ་བས་ན་བདེ་བ་དང་སྡུག་བསྔལ་མྱོང་བར་བྱ་བ་ནི་རྟོགས་པས་གཞག་པ་ཉིད་ཡིན་ནོ།    །དེ་བརྗོད་པ་ནི་ཅི་སྟེ་རབ་དགའ་ལ་མི་གནོད་ཅེས་སོ།    །དེ་ལ་གཞན་གྱིས་ལན་འདེབས་པ་ནི་སྟོབས་དང་ལྡན་པ་ཞེས་སྨོས་སོ།    །རབ་ཏུ་དགའ་བའི་གནས་སྐབས་ན།    སྡུག་བསྔལ་རྣམ་པ་ཐམས་ཅད་དུ་མེད་པ་ནི་མ་ཡིན་ཏེ།    འོན་ཀྱང་ཕུལ་དུ་བྱུང་བའི་འཇུག་པའི་བདེ་བས།    མི་མངོན་པར་བྱས་པ་ལས་ཡོད་ཀྱང་ཉམས་སུ་མྱོང་བ་མ་ཡིན་ནོ།།སྟོབས་དང་ལྡན་པ་ནི་ཤིན་ཏུ་སྟོབས་དང་ལྡན་པས་སོ།      །ཟིལ་མནན་ཕྱིར་ནི་མངོན་པར་ཟིལ་གྱིས་མནན་ཅིང་ཉེ་བར་བཅོམ་པས་སོ།    །དེ་གལ་ཏེ་ཡོད་ན་ཡང་བདེ་བ་མྱོང་བ་མ་ཡིན་ཏེ།    རིག་པར་བྱ་བ་མ་ཡིན་ནོ་ཞེས་བརྗོད་དོ།    །དེའི་ཚེ་འདི་ནི་རིགས་པ་མ་ཡིན་ནོ་ཞེས།    གང་ཞིག་ཉམས་མྱོང་ཞེས་པ་ལ་སོགས་པ་སྨོས་ཏེ༑  མྱོང་བ་ཉིད་ནི་ཚོར་བའི་རང་བཞིན་ཉིད་དོ།    །ཇི་ལྟར་ཏེ་རྣམ་པ་གང་གིས་སོ༑    །བདེ་བ་བདེ་བའི་གསལ་བ་གང་ཞིག་ཉམས་མྱོང་བདག་ཉིད་མིན་ན་སྟེ།གང་གིས་ཉམས་སུ་མྱོང་བའི་རང་བཞིན་མ་ཡིན་ནའོ།    །མྱོང་བར་བྱེད་པས་མྱོང་
[ བསྟན་འགྱུར།   དེབ།61-ལྡེབ།1551 ]