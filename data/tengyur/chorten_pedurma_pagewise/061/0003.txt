༠༩༨༄༅།།དབུ་མ་ལ་འཇུག་པའི་འགྲེལ་བཤད་ཅེས་བྱ་བ།    ༄༅༅།  །རྒྱ་གར་སྐད་དུ།    ་མ་དྷྱཱ་མ་ཀཱ་ཨ་བ་ཏཱ་ར་སྱ་ཊཱི་ཀཱ་ནཱ་མ།བོད་སྐད་དུ།  དབུ་མ་ལ་འཇུག་པའི་འགྲེལ་བཤད་ཅེས་བྱ་བ།  འཕགས་པ་འཇམ་དཔལ་གཞོན་ནུར་གྱུར་པ་ལ་ཕྱག་འཚལ་ལོ།  །སངས་རྒྱས་སྒྲིབ་པ་གཉིས་སྤངས་པའི༑  །ཐམས་ཅད་མཁྱེན་ལ་རབ་བཏུད་ནས།  །དབུ་མ་ལ་ནི་འཇུག་པའི་དོན།  །བདག་གིས་གསལ་བར་བཤད་པར་བྱ།  །འདིར་རྟོགས་པ་དང་ལྡན་པ་རྣམས་ཀྱི་འཇུག་པ་ནི་བརྗོད་བྱ་དང་།  དགོས་པ་དང་།  འབྲེལ་པ་དང་།  དགོས་པའི་དགོས་པ་རྣམས་རྟོགས་པ་སྔོན་དུ་འགྲོ་བ་ཅན་ཡིན་པས་བསྟན་བཅོས་ཀྱི་དང་པོར་འཇུག་པའི་རྒྱུར་གྱུར་པའི་བརྗོད་བྱ་ལ་སོགས་པ་བསྟན་པར་བྱ་སྟེ།  དེ་ལ་བསྟན་བཅོས་འདིའི་བརྗོད་བྱ་ནི་ས་བཅུ་གཅིག་གོ།    །དགོས་པ་ནི་རྟོགས་པའོ།  །འབྲེལ་པ་ནི་བསྟན་བཅོས་དང་།  དགོས་པ་ཐབས་དང་ཐབས་ལས་བྱུང་བའི་མཚན་ཉིད་ཅན་ནོ།  །དགོས་པའི་དགོས་པ་ནི་ས་བཅུ་གཅིག་རྟོགས་པས་ཀུན་རྫོབ་དང་དོན་
[ བསྟན་འགྱུར།   དེབ།61-ལྡེབ།3 ]