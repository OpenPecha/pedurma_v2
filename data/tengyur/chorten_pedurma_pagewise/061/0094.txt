ཉོན་མོངས་པ་དྲུག་ལ་ཆུང་ངུ་དང་།    འབྲིང་དང་།    ཆེན་པོའི་དབྱེ་བས་གསུམ་ཡོད་དོ།    །དེ་ལ་ཆུང་ངུ་ལ།    ཆུང་ངུའི་ཆུང་ངུ་དང་།      ཆུང་ངུའི་འབྲིང་དང་།    ཆུང་ངུའི་ཆེན་པོ་སྟེ་རྣམ་པ་གསུམ་ཡོད་དོ།    །འབྲིང་ལ་འབྲིང་གི་ཆུང་ངུ་དང་།    འབྲིང་གི་འབྲིང་དང་།      འབྲིང་གི་ཆེན་པོ་སྟེ་གསུམ་ཡོད་དོ།།ཆེན་པོ་ལ་ཡང་ཆེན་པོའི་ཆུང་ངུ་དང་།    ཆེན་པོའི་འབྲིང་དང་།    ཆེན་པོའི་ཆེན་པོ་སྟེ་གསུམ་ཡོད་དོ།    །དེ་ལྟར་འདོད་པའི་ཁམས་ཀྱི་ཉོན་མོངས་པ་ལ་རྣམ་པ་དགུ་ཡོད་དོ།    །དེ་བཞིན་དུ་ས་སོ་སོ་ལ་ཉོན་མོངས་པའི་རྣམ་པ་དགུ་དགུར་འགྱུར་བས་ཉོན་མོངས་པའི་རྣམ་པ་བརྒྱད་ཅུ་རྩ་གཅིག་བསྒོམ་པས་སྤང་བར་བྱ་བ་ཡིན་ནོ།    །དེ་བཞིན་དུ་ཉོན་མོངས་པ་བརྒྱད་ཅུ་རྩ་གཅིག་གི་གཉེན་པོ་བསྒོམ་པའི་ལམ་ལ་ཡང་བརྒྱད་ཅུ་རྩ་གཅིག་སྟེ།    འདི་ལྟར་འདོད་པའི་ཁམས་ཀྱི་ཉོན་མོངས་པའི་གཉེན་པོ་བསྒོམ་པའི་ལམ་ལ་ཆུང་ངུ་དང་།    འབྲིང་དང་།    ཆེན་པོ་ཉིད་ཀྱིས་རྣམ་པ་གསུམ་དུ་འགྱུར་ལ།    དེ་ལ་ཡང་སོ་སོར་ཆུང་ངུའི་ཆུང་ངུ་ལ་སོགས་པའི་དབྱེ་བས་རྣམ་པ་དགུར་འགྱུར་རོ།    །དེ་བཞིན་དུ་སོ་སོའི་ཉོན་མོངས་པའི་གཉེན་པོ་བསྒོམ་པའི་ལམ་ལ་རྣམ་པ་དགུ་དགུར་འགྱུར་བས་ལམ་ཡང་བརྒྱད་ཅུ་རྩ་གཅིག་ཏུ་འགྱུར་རོ།    །དེ་ལ་ཡང་ཁྱད་པར་འདི་ཡིན་ཏེ།    ས་སོ་སོ་ལ་ལམ་ཆུང་ངུའི་ཆུང་ངུའི་རྣམ་པས་ཉོན་མོངས་པ་ཆེན་པོའི་ཆེན་པོ་རྣམ་པར་སྤོང་བར་འགྱུར་རོ༑    །དེ་བཞིན་དུ་ཆུང་ངུའི་འབྲིང་གིས་ཆེན་པོའི་འབྲིང་དང་།    ཆུང་ངུའི་ཆེན་པོས་ཆེན་པོའི་ཆུང་ངུའོ།    །དེ་བཞིན་དུ་འབྲིང་གི་ཆུང་ངུས་འབྲིང་གི་ཆེན་པོ་དང་།    འབྲིང་གི་འབྲིང་གིས་འབྲིང་གི་འབྲིང་དང་།    འབྲིང་གི་ཆེན་པོས་འབྲིང་གི་ཆུང་ངུའོ།      །དེ་བཞིན་དུ་ཆེན་པོའི་ཆུང་ངུས་ཆུང་ངུའི་ཆེན་པོ་དང་།ཆེན་པོའི་འབྲིང་གིས་ཆུང་ངུའི་འབྲིང་དང་།      ཆེན་པོའི་ཆེན་པོས་ཉོན་མོངས་
[ བསྟན་འགྱུར།  དབུ་མ།  ར    ༡༡༩   དེབ།61-ལྡེབ།94 ]